+----------------------------------------------------+
| **SEZIONE I – FUNZIONAMENTO GENERALE DEL SISTEMA** |
+----------------------------------------------------+

FUNZIONAMENTO GENERALE DEL SISTEMA
==================================

Obiettivo strategico del Sistema pagoPA è quello di facilitare e
diffondere gli strumenti di pagamento elettronici, in particolare,
quelli riferiti agli incassi della Pubblica Amministrazione, che da un
lato migliorino, nel rispetto delle situazioni già in essere, la
gestione dei servizi di tesoreria, dall’altro consentano alla Pubblica
Amministrazione e ai gestori di Servizi Pubblici esporre ai cittadini e
alle imprese servizi evoluti di pagamento, assicurando nel contempo un
coordinamento a livello nazionale della concreta attuazione ed
evoluzione nel tempo del sistema.

L’adesione a pagoPA consente agli Enti Creditori di eliminare gli
onerosi processi di gestione del back office anche attraverso processi
automatizzati di riconciliazione. Identico beneficio è atteso per ogni
operatore del settore dei pagamenti che aderisca all’iniziativa che si
inquadra, da un lato, nella più ampia regolamentazione europea in
materia di servizi di pagamento introdotto con il progetto SEPA,
dall’altro, nell’attuazione delle norme introdotte dal nuovo articolo 5
del CAD in tema di pagamenti informatici.

Le suddette norme trovano concreta attuazione tramite l’infrastruttura
abilitante, denominata Nodo dei Pagamenti-SPC (NodoSPC). Tale
infrastruttura si configura come una componente del Sistema Pubblico di
Connettività che regola - a livello nazionale - le modalità
organizzative e tecnico-infrastrutturali di funzionamento dei pagamenti
verso la Pubblica Amministrazione, senza alterare i rapporti commerciali
tra i diversi attori del processo, ma introducendo modalità semplificate
di interazione.

In questo contesto l’impianto si configura come un sistema di livello
nazionale definito anche come “Dominio dei Pagamenti della Pubblica
Amministrazione” (Dominio), che ha assunto a partire dalla fine
dell'anno 2014, con la registrazione del correlato marchio, la
denominazione di Sistema pagoPA.

Il modello di funzionamento del Sistema fa riferimento ai principi del
*Four Corners* *model* definito dall’European Payment Council ed è
riportato nel diagramma di Figura 1, nel quale l’infrastruttura
costituita dal NodoSPC si pone quale facilitatore del colloquio i vari
soggetti coinvolti:

+-----------------------------------+-----------------------------------+
| **Utilizzatore finale**           | Rappresenta il privato cittadino, |
|                                   | il professionista o l’impresa,    |
| **(Debtor)**                      | che effettua pagamenti a favore   |
|                                   | della Pubblica Amministrazione.   |
|                                   |                                   |
|                                   | Nell’ambito del processo di       |
|                                   | pagamento si distingue il ruolo   |
|                                   | del **soggetto debitore**, cioè   |
|                                   | colui che ha contratto un debito  |
|                                   | a favore dell’Ente Creditore,     |
|                                   | ovvero che effettua un pagamento  |
|                                   | spontaneo per ottenere a un       |
|                                   | serviziodallo stesso Ente         |
|                                   | creditore. Nel rapporto con Ente  |
|                                   | Creditore l’Utilizzatore finale   |
|                                   | coincide con il soggetto          |
|                                   | debitore.                         |
|                                   |                                   |
|                                   | Si distingue infine il **soggetto |
|                                   | versante**, ovvero come colui     |
|                                   | accede ai servizi informatici dal |
|                                   | Prestatore dei Servizi di         |
|                                   | Pagamento, e dispone il pagamento |
|                                   | a favore dell’Ente Creditore. Nel |
|                                   | rapporto con il PSP               |
|                                   | l’Utilizzatore finale coincide    |
|                                   | con il soggetto versante.         |
+-----------------------------------+-----------------------------------+
| **Ente Creditore** **(EC)**       | Soggetto che utilizza il sistema  |
|                                   | pagoPA per l’incasso delle somme  |
| **(Creditor)**                    | a vario titolo dovute             |
|                                   | dall’Utilizzatore finale.         |
|                                   |                                   |
|                                   | L’EC utilizza SPID per il         |
|                                   | riconoscimento dell’identità      |
|                                   | dell’Utilizzatore finale e per    |
|                                   | autorizzarne l’accesso ai propri  |
|                                   | servizi informatici. Per          |
|                                   | consentire il pagamento accede al |
|                                   | NodoSPC direttamente o tramite un |
|                                   | soggetto intermediario pubblico o |
|                                   | privato.                          |
+-----------------------------------+-----------------------------------+
| **Prestatore di Servizi di        | Soggetto abilitato dalle norme    |
| Pagamento** **(PSP)**             | vigenti in materia ad eseguire le |
|                                   | richieste di pagamento ricevute   |
| **(Debtor e Creditor Bank)**      | dall’EC tramite il NodoSPC al     |
|                                   | quale restituisce ricevuta        |
|                                   | telematica di pagamento.          |
|                                   |                                   |
|                                   | Il PSP offre i propri servizi di  |
|                                   | pagamento, direttamente o tramite |
|                                   | terze parti (intermediari),       |
|                                   | configurando sul NodoSPC canali   |
|                                   | di pagamento, fisici e            |
|                                   | telematici, con cui               |
|                                   | l’Utilizzatore finale può         |
|                                   | effettuare l’operazione.          |
|                                   |                                   |
|                                   | L’utilizzo dell’infrastruttura    |
|                                   | del NodoSPC non altera in alcun   |
|                                   | modo i rapporti esistenti tra     |
|                                   | l’Ente Creditore ed il proprio    |
|                                   | istituto tesoriere.               |
+-----------------------------------+-----------------------------------+

|image0|

**Figura 1 – EPC Four Corners model**

Il perfezionamento delle operazioni disposte tramite pagoPA avviene
attraverso il sistema di regolamento e compensazione (CSM) utilizzando
le regole SEPA.

Il sistema supporta anche altri tipi di operazioni di pagamento che
risultano dal collegamento tra più servizi di pagamento o tra servizi di
pagamento e altre operazioni ad essi contigue, così come definito dal
Provvedimento Banca d’Italia del 5 luglio 2011 in materia di diritti e
obblighi delle parti nei servizi di pagamento.

Dal punto di vista organizzativo, la partecipazione al sistema pagoPA si
attua attraverso la sottoscrizione di accordi di servizio tra l’Agenzia
per l’Italia Digitale, i Prestatori di Servizi di Pagamento, le
Pubbliche Amministrazioni ed eventualmente i gestori di pubblici
servizi: ciò consente di stabilire un rapporto di collaborazione “molti
a molti”, accelerando il processo di attuazione del sistema.

Il sistema pagoPA prevede inoltre la possibilità che le attività legate
all’effettuazione dei pagamenti siano eseguite, in tutto od in parte, da
Intermediari tecnologici (soggetti pubblici e/o privati) per conto sia
degli Enti Creditori che dei Prestatori di servizi di pagamento. A tale
proposito si definisce:

-  **Intermediario tecnologico** un soggetto già aderente al NodoSPC ,
   che risulta responsabile delle attività tecniche di interfacciamento
   del soggetto intermediato.

-  **Partner tecnologico** un fornitore soggetto intermediato,
   utilizzato in via strumentale per l’esecuzione delle attività
   tecniche di interfacciamento con il NodoSPC, ferma restando la
   responsabilità nei confronti di AgID in capo al soggetto
   intermediato.

Si precisa che è consentita la multi intermediazione cioè l’utilizzo di
diversi Intermediari o Partner tecnologici da parte del medesimo
soggetto intermediato.

È consentito altresì che un PSP sia intermediato verso pagoPA da
circuiti o consorzi costituiti in ambito finanziario, purchè rimangano
comunque inalterate nei confronti di terze parti e, in particolare,
degli Utilizzatori finali.

Il ciclo di vita del pagamento gestito sul Sistema pagoPA
---------------------------------------------------------

Nell’ambito delle relazioni tra l’Utilizzatore finale e gli Enti
Creditori, la necessità di effettuare pagamenti a favore di questi
ultimi è associata a procedimenti amministrativi che, in linea generale,
seguono un preordinato “Ciclo di vita” schematizzato nella Figura 2.

|image1|

**Figura 2 - Ciclo di vita del pagamento**

1. L’esigenza del pagamento può nascere in due modi che innescano
   processi di business differenti:

-  su una iniziativa dell’Utilizzatore finale che necessita
   dell’erogazione di un servizio da parte dell’EC

-  su iniziativa dell’EC che deve richiedere all’Utilizzatore finale
   l’estinzione di un debito creatosi nei suoi confronti.

2. L’esigenza del pagamento si concretizza attraverso la generazione di
   una **posizione debitoria**, cioè l’insieme di informazioni che
   l’Ente Creditore deve memorizzare in appositi archivi per consentire
   il pagamento e la successiva fase di riconciliazione.

3. Il Prestatore di Servizi di Pagamento scelto dall’Utilizzatore
   finale, completata l’operazione di pagamento in base alla richiesta
   di pagamento dell’EC, incamera i fondi da destinare all’Ente
   Creditore.

4. Il Prestatore di Servizi di Pagamento esegue il regolamento contabile
   dell’operazione accreditando il conto indicato dall’Ente Creditore
   nella richiesta di pagamento con un SEPA Credit Transfer, salvo le
   eccezioni previste dalla vigente normativa di settore.

5. L’Ente Creditore estingue la posizione debitoria e esegue la fase di
   riconciliazione contabile del pagamento

6. L’Ente Creditore rilascia ricevuta all’Utilizzatore finale e, se
   previsto, la quietanza di pagamento.

L’esecuzione di pagamenti tramite pagoPA prevede l’interazione tra i
sistemi informativi dei vari attori aderenti al Dominio. Il NodoSPC è il
centro stella del sistema e assicura l’interoperabilità dei vari sistemi
dei soggetti aderenti, rendendo disponibili primitive e metodi per
l’interscambio dei flussi di dati, nonché una interfaccia per la
selezione del Prestatore di Servizi di Pagamento da parte del pagatore.

A tal fine il NodoSPC gestisce diversi *workflow* applicativi che
prevedono lo scambio di oggetti contenenti le informazioni necessarie a
garantire la corretta gestione dei processi. Sebbene tali *workflow*
siano dettagliati nella sezione III se ne può dare qui una sommaria
descrizione.

Per tutti *workflow* applicativi le *funzioni primari*\ e sono
assicurate dall’interscambio dei seguenti oggetti e informazioni:

-  *Identificativo Univoco Versamento* (IUV). Codice generato dall’Ente
   Creditore per identificare una posizione debitoria, conformemente
   alle regole di cui alla Sezione I del documento "Specifiche attuative
   dei codici identificativi di versamento, riversamento e
   rendicontazione" allegato A alle “Linee guida per l'effettuazione dei
   pagamenti a favore delle pubbliche amministrazioni e dei gestori di
   pubblici servizi”.

-  *Richiesta Pagamento Telematico* (RPT). Emessa dall’Ente Creditore
   per richiedere il pagamento di una posizione debitoria, reca i
   parametri necessari all’esecuzione dell’intero ciclo di vita;

-  *Ricevuta Telematica* (RT). Generata dal PSP per ogni RPT ricevuta
   per qualificare l’esito dell’operazione di pagamento. Se il pagamento
   è andato a buon fine costituisce elemento liberatorio per il soggetto
   debitore nei confronti dell’EC;

-  *Codice Contesto Pagamento* (CCP). Codice che caratterizza la singola
   operazione di pagamento di una posizione debitoria, consentendo la
   rilavorazione dei pagamenti non andati a buon fine;

-  *Flusso di Rendicontazione* (FR). Documento informatico messo a
   disposizione dal PSP che raccoglie il dettaglio di un accredito
   cumulativo di una conto specificato dalla RPT ricevuta da un EC.

La piattaforma tecnologica del NodoSPC provvede all’istradamento di tali
oggetti per inizializzare il pagamento e rendicontare gli esiti:

-  L’Utilizzatore finale rende disponibile a un PSP di sua scelta la RPT
   relativa alla posizione debitoria che intende pagare. Le modalità
   variano se l’interazione è avvenuta con i sistemi degli EC o dei PSP

-  L’Utilizzatore finale può autorizzare un pagamento, tramite canali
   fisici o telematici messi a disposizione dal PSP.

-  Indipendentemente dal canale utilizzato, il PSP incassa il pagamento
   richiesto dall’EC, genera una RT, consegna all’Utilizzatore finale
   un’attestazione di pagamento e, nei tempi previsti dalle norme di
   settore, accredita i conti dell’EC.

-  La ricevuta telematica attraverso il NodoSPC è consegnata all’Ente
   Creditore che, in caso di esito positivo, può erogare il servizio
   richiesto.

-  L’EC può eseguire la riconciliazione dei pagamenti, sulla base delle
   RT e dei FR, e rilasciare quietanza.

Nell’ambito delle funzionalità esposte dal NodoSPC è previsto lo scambio
di ulteriori oggetti applicativi e servizi applicativi opzionali che
verranno dettagliati nella Sezione III.

L’adesione al Sistema pagoPA
----------------------------

L’insieme degli Enti Creditori, Prestatori di Servizi di Pagamento
aderenti e dei loro intermediari tecnologici, costituisce, come già
detto, il “Dominio dei Pagamenti dell’Ente Creditore” (o più brevemente
Dominio). Implicitamente con il termine di Dominio ci si riferisce anche
alle componenti tecnico-organizzative di tali attori.

L’utilizzo dei servizi messi a disposizione dal NodoSPC è attivato
attraverso apposite procedure, descritte in maggior dettaglio nella
Sezione IV, che prevedono:

-  per le Pubbliche Amministrazioni e i gestori di pubblici servizi
   l’invio all’Agenzia per l’Italia Digitale lettere di adesione
   unilaterali da loro sottoscritte;

-  per i PSP sottoscrivono con l’Agenzia per l’Italia Digitale, su base
   volontaria, atti bilaterali denominati “Accordi di Servizio”.

Ogni soggetto aderente che, per lo svolgimento delle attività tecniche
di interfacciamento al NodoSPC, utilizza soggetti intermediari, rimane
comunque responsabile in quanto mittente o destinatario logico dei
flussi informativi.

Nel Dominio, le attività di pertinenza di ogni soggetto sono effettuate
conformemente ai requisiti di riservatezza e di protezione da accessi
non autorizzati. Inoltre gli indirizzi internet dei servizi dedicati ai
pagamenti devono essere inoltre pubblicati sull'Indice delle Pubbliche
Amministrazioni (IPA [1]_) istituito con il DPCM del 31 ottobre 2000
recante le regole tecniche per il protocollo informatico.

Si ricorda, altresì, che i siti Web di cui all'art. 3, comma 1, della
Legge 9 gennaio 2004, n. 4 devono rispettare i requisiti di
accessibilità previsti dall'Allegato A del DM 8 luglio 2005 [2]_,
rispettando, tra l'altro, il punto 3 dei criteri di conformità (Processi
completi: quando un servizio è erogato mediante un processo che si
sviluppa su più pagine web allora tutte le pagine web ad esso relative
devono essere conformi, anche quando tali pagine si trovino su siti
diversi). Per ulteriori riferimenti, consultare la sezione accessibilità
del sito dell’Agenzia per l'Italia Digitale.

*Governance* del sistema
------------------------

Stante la valenza infrastrutturale dell’iniziativa, la guida ed il
controllo del sistema (*governance*) è affidata all’\ **Agenzia per
l’Italia Digitale**, che assicura la gestione del sistema attraverso la
definizione di regole e standard, definisce l’elenco delle Pubbliche
Amministrazioni e dei Prestatori di Servizi di Pagamento partecipanti al
sistema, provvede alla gestione ed al monitoraggio dell’infrastruttura;

-  
-  
-  
-  
-  
-  
-  
-  
-  

   -  
   -  

-  

-  
-  
-  

   5. .. rubric:: Obblighi degli Enti Creditori
         :name: obblighi-degli-enti-creditori

Al fine di gestire nel modo migliore l’iter del processo di pagamento
gli Enti Creditori hanno l’obbligo di rendere disponibili direttamente
all’Utilizzatore finale, attraverso opportuni servizi informatici
offerti direttamente o tramite intermediari:

-  le modalità per effettuare i pagamenti informatici e ogni altra
   informazione che abbia il fine di agevolarne l’esecuzione;

-  l’accesso all’archivio delle RT relative ad ai pagamenti disposti.
   Fino a prescrizione, è fatto obbligo all’Ente Creditore di conservare
   le informazioni di ogni pagamento;

-  le modalità di gestione, nel rispetto della normativa vigente, delle
   procedure attinente ai pagamenti (reclami, rimborsi, storni), anche
   usufruendo delle funzionalità messe a disposizione dalla piattaforma.

Si sottolinea inoltre che l’Ente Creditore, responsabile della relazione
con il soggetto pagatore, dovrà erogare un adeguato servizio di
assistenza agli utenti, opportunamente pubblicizzato e con disponibilità
temporale la più ampia possibile.

Ogni Ente Creditore infine ha l’obbligo di costituire a un tavolo
operativo per interloquire con l’analoga struttura del NodoSPC e
collaborare alla risoluzione delle anomalie o incidenti che si dovessero
verificare. La disponibilità del tavolo operativo è la stessa dei
sistemi di pagamento per i quali è necessario un presidio.

Interfaccia WISP 
-----------------

Per garantire la trasparenza dell’operazione di pagamento nei confronti
dell’utilizzatore finale il NodoSPC mette a disposizione una
applicazione che consente ai PSP di esporre on line i costi del
servizio, differenziati per strumento e/o canale di pagamento, in modo
da rendere consapevole la scelta effettuata degli utilizzatori finali.

Tali informazioni sono rese disponibili da una interfaccia WEB,
denominata WISP, caratterizzata dalla stessa *user experience* ,
indipendentemente dall’EC che ha innescato il pagamento.

Per supportare gli Enti Creditori nello sviluppo di App *mobile* è
disponibile un SDK (Software Development Kit) fornito in modalità nativa
per le tecnologie IOS e Android.

Tale funzione mantiene inalterata la facoltà in capo al Prestatore di
Servizi di Pagamento di stabilire costi di servizio di maggior favore
per gruppi o singoli Utilizzatori finali, purché non ricada sul NodoSPC
l’onere di promuovere e pubblicizzare tali specificità.

Funzioni accessorie di controllo 
---------------------------------

Il Sistema prevede modalità di controllo focalizzate sulla verifica
della corretta applicazione degli Standard di Servizio (p.e. norme di
comportamento, livelli di Servizio garantiti, ecc.) e dei processi che
da questi derivano.

A supporto di tali funzioni, ogni soggetto (Enti Creditori e Prestatori
di Servizi di Pagamento aderenti, NodoSPC) deve registrare all’interno
del proprio sistema (dominio del soggetto) ogni singolo evento
significativo dal punto di vista applicativo al fine di tenerne traccia.

L’insieme di tali registrazioni, indipendentemente dalle peculiarità
tecniche delle soluzioni adottate da ciascun soggetto che definisce in
autonomia tali aspetti, costituisce il “Giornale degli Eventi” che
riporta gli estremi di tutte le situazioni verificatesi nell’esecuzione
dell’operazione di pagamento nelle varie tratte coinvolte (tra Enti
Creditori e NodoSPC, nel NodoSPC, tra NodoSPC e Prestatori di Servizi di
Pagamento). Tali informazioni devono essere rese disponibili ai tavoli
operativi nei formati definiti in Sezione III).

Sicurezza e conservazione
-------------------------

Tutte le informazioni trattate nell’ambito del Sistema saranno gestite
dai diversi attori che interagiscono con il NodoSPC, ciascuno
nell’ambito della propria competenza e responsabilità, nel rispetto
della vigente normativa in materia di conservazione dei documenti
informatici e di sicurezza dei dati.

In merito, si rammenta che la conservazione è finalizzata a proteggere
nel tempo i documenti informatici e i dati ivi contenuti, assicurandone,
tra l’altro, la sicurezza, l'integrità e la non modificabilità, al fine
di preservare il valore probatorio del documento informatico e, nel caso
specifico del Sistema pagoPA, della transazione di pagamento.

*Software Development KIT* per applicazioni “mobile”
----------------------------------------------------

Per supportare lo sviluppo di App *mobile* rilasciate dagli Enti
Creditori, che includano funzionalità di pagamento, l’Agenzia per
l’Italia Digitale rende disponibile un SDK (Software Development Kit)
che consente una rapida integrazione delle funzioni del NodoSPC.

Lo SDK è disponibile in download, previa sottoscrizione di un apposito
*disclaimer*, fra gli strumenti GitHub del sito
https://developers.italia.it/ e fornito in modalità nativa per le due
principali tecnologie presenti sul mercato: IOS e Android.

.. [1]
   Vedi http://www.indicepa.gov.it/

.. [2]
   Aggiornato con DM 20 marzo 2013, recante “Modifiche all'allegato A
   del decreto 8 luglio 2005 del Ministro per l'innovazione e le
   tecnologie, recante: «Requisiti tecnici e i diversi livelli per
   l'accessibilità agli strumenti informatici»” pubblicato in GU Serie
   Generale n.217 del 16-9-2013.

.. |image0| image:: media_FunzionamentoGeneraleDelSistema/media/image1.png
   :width: 3.39472in
   :height: 2.11312in
.. |image1| image:: media_FunzionamentoGeneraleDelSistema/media/image2.png
   :width: 6.43198in
   :height: 0.93413in
